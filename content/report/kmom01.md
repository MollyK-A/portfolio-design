---
Title: Kmom01
Description: Part 1
Template: kmom
---

Kursmoment 1
==================

* Har du jobbat med ramverk eller andra CMS:er tidigare?
* Det blev en del nya verktyg och tekniker i labbmiljön och för att jobba med portfolio-sidan, är du bekant med någon av dem sedan tidigare?
* Har du några förutfattade meningar, eller kanske etablerad övertygelse, inom design och användbarhet för webben?
* Hur kändes det att göra din egna layout och styla den? Gick det bra?
* Vilken är din TIL för detta kmom?

Ramverk och CMS är helt nytt för mig, liksom allt annat i detta kursmoment som inte fanns i php-kursen. Det ser ut som väldigt användbar kunskap och jag ser fram emot att förstå vad som pågår i alla dessa filer; just nu tassar jag fram och ändrar väldigt försiktigt. Jag ser verkligen fram emot att ha en portfolio jag är stolt över.

Min fördom om webbdesign är att man verkligen inte får göra hur man vill. Eller, åtminstone finns det några få väldigt specifika tekniker man får röra sig inom, och att inuti det mikrouniversumet får man utöva konstnärliga val. Jag studerade musikproduktion och vår lärare sa "såhär redigerar man EQ, det är tycke och smak" men det är det ju inte. Folk förväntar sig att höra en viss sorts EQ och se en viss sorts webbdesign och om man skulle råka förvåna någon har man misslyckats. När jag tänker på det tänker jag på hur ironiskt det är att man blir "webbutvecklare" när det inte alls känns som vår uppgift att "utveckla" någonting. Det låter bittert just för att det är en fördom, jag tror inte helt på den alls. Jag inser att webben utvecklas otroligt fort och att vi som lär oss teknikerna kan påverka den utvecklingen, om än på liten och lokal nivå.

Det är kul att jobba med min layout! Jag har hittat en färgskala jag faschineras av och vill baka in den. CSS-dokumentet är en del att svälja och jag förstår inte hälften av vad som står i det. Jag börjar med det jag förstår sedan förut och jobbar därifrån. 

Min TIL är allt som hade med git och github att göra, det verkar jättebesvärligt just nu och jag kan verkligen inte proceduren utantill, men det är på väg!

